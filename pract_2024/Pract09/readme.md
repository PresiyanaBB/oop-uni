## Задачи 

**1.** От предния път разписахме колекция за работа със `String`-ове. Днес ще надградим функционалността на този клас. За целта добавете необходимата move семантика за работа с вашия `StringVector`. Трябва да добавите функциите:

* **moveFrom** - `private` функция, която се грижи за реализацията на move семантиката
* **move constructor** - конструктор, който "краде" данните на подадения в него обект
* **move operator=** - оператор за присвояване, който "краде" данните на подадения обект
* **push_back** с rvalue reference - добавя елемент в края на вектора
* **insert** с rvalue reference - добавя елемент на даден индекс във вектора

**2.** Трябва да разработите система за обработка на поръчки.

Създайте клас `Order`, който описва поръчка. Всяка поръчка има:
- име на ресторант, за който е предназначена
- брой продукти
- списък с продуктите
  * всеки продукт е низ с произволна дължина (използвайте ваш клас `String`)
- Функция за добавяне на продукт
- Функция за пресмятане на време за доставка в минути - времето за доставка е равно на броя продукти в поръчката, събрана с дължините на всеки един продукт. (Помислете длаи може да се оптимизира изпълнението на тази функция)
- Подходящи getters, setters и други помощни функции (ако се налага)

Създайте клас `Restaurant`, който описва ресторант. Всеки ресторант има:
- име (с максимална дължина 25 символа);
- списък от продукти (с произволна дължина, която се подава в конструктора);
- Функция за добавяне на продукт
- Функция за получаване на поръчка
  * Ако получим поръчка с продукт, който ресторантът не предлага, се хвърля изключение
  * Ако получим поръчка с несъответстващо име на ресторант се хвърля изключение
- Подходящи getters, setters и други помощни функции (ако се налага)

Създайте клас `Foodpanda`, който има списък с ресторанти (отново с произволна дължина, която се задава в конструктора). Трябва да има функции за:
- Добавяне на нов продукт в даден ресторант.
- Добавяне на нов ресторант във Foodpanda.
- Добавяне на поръчка - Класът намира за кой ресторант е поръчката, ако има такъв и му я изпраща. В противен случай се хвърля грешка, че поръчката е невалидна, понеже такъв ресторант не съществува.
- Подходящи getters, setters и други помощни функции (ако се налага)

За всеки от класовете реализирайте нужните конструктори, copy + move семантики и функционалности. При невалидни входни данни хвърляйте подходящи изключения.

Създайте конзолно приложение за работа с поръчки. То трябва да обработва всички възникнали изключения (не трябва да позволи exception да достигне до крайният потребител).
